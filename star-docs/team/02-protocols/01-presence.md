# قوانین حضور همکاران با قرارداد پاره‌وقت در واحد فناوری تحلیل داده
 پیشرفت کار و رشد توانمندی همکاران در گرو میزان تمرکزی است که روی کار دارند. برای ایجاد تمرکز و مسئولیت‌پذیری نیاز است که فرد در دسترس باشد
 و هم‌چنین بتواند زمان مناسبی را برای کار صرف کند. در راستای شفاف بودن انتظار واحد از همکاران، قوانینی تدوین شده است.
 این قوانین نحوه‌ی همکاری واحد با همکاران را مشخص می‌کند.


قوانین حضور برای همکاران واحد فناوری تحلیل داده که قرارداد آن‌ها به صورت پاره‌وقت است به شرح زیر است:

- حداقل ساعات حضور برای همکاران پاره‌وقت در طول ترم تحصیلی 130 ساعت در ماه است.
  (در گذشته این ساعات به صورت 360 ساعت در فصل اندازه‌گیری می‌شد که با توجه به پروتکل‌های جدید به صورت ماهانه 130 ساعت در نظر گرفته خواهد شد)

:::warning

در تابستان همکارانی که قرارداد پاره‌وقت دارند ملزم به حضور تمام وقت حضور (حداقل 170 ساعت در ماه) هستند. حضور در تمام روزهای کاری هفته الزامی است. در صورتی که برای ترم تابستان واحدی اخذ نموده‌اند عدم حضور آن‌ها تنها به مقدار یک روز در هفته مجاز خواهد بود.

ساعت شروع به کار در تابستان برای همکاران با قرارداد پاره‌وقت، مشابه شیفت های تمام وقت بین ساعات 7:30 تا 9 صبح می‌تواند باشد.

:::

- حضور حداقل 4 روز در هفته در طول ترم تحصیلی الزامی است (اما زمان بندی ممکن است متغیر باشد).

- حضور یا در دسترس بودن در ساعاتی که مدیر مستقیم شخص به عنوان ساعات مهم
  (Core Hours)
  مشخص می‌کند الزامی است.

- هر گونه عدم حضور در ساعاتی که به عنوان برنامه‌ی زمانی حضور فرد تعیین شده است تنها با اطلاع مدیر مستقیم از روز قبل مجاز است.
